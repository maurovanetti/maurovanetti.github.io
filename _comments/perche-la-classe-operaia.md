---
title: Perché siamo così fissati con la classe operaia?
post: signoraggio
date: 2012-03-25 22:28:00 +0200
author: Mauro Vanetti
author_url: https://maurovanetti.info
---
Affus non ha capito molto bene quello che stiamo dicendo. Non diciamo che l'unica classe che soffre nel capitalismo sia la classe operaia: ci sono molti ceti che sono oppressi in questo sistema economico.

Ci siamo limitati a spiegare che il motivo per cui il denaro frutta interesse è perché il denaro può essere usato come capitale, ovvero investito per sfruttare il lavoro altrui. Se per esempio in una certa economia è possibile mediamente guadagnare il 10% annuo su ogni investimento industriale, sarà possibile anche trovare investimenti finanziari ad un tasso di interesse simile. Se fosse impossibile fare profitto industriale, gli investimenti finanziari sarebbero semplicemente casinò, i banchieri si continuerebbero a dividere e ridividere gli stessi soldi in un gioco d'azzardo a somma zero.

Tra parentesi, quando parliamo di classe operaia e proletariato non parliamo dei soli operai industriali, ma di tutti i lavoratori salariati: impiegati, tecnici, braccianti ecc.