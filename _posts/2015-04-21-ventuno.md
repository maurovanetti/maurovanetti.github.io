---
layout: post
title: Ventuno (Marcia funebre di Ghinaglia)
tags: pol pv
---
'21 sei un anno di sangue\
21 sei un giorno dannato\
che a quel popolo nostro che langue\
col tuo piombo [Ferruccio](https://it.wikipedia.org/wiki/Ferruccio_Ghinaglia) hai strappato

Aprile sei un mese feroce\
che per mano dei boja d'Italia\
come Spartaco appeso alla croce\
hai ucciso [Ferruccio Ghinaglia](https://it.wikipedia.org/wiki/Ferruccio_Ghinaglia)

In quel dì che die' a Roma il natale\
festeggiavano i novi schiavisti\
ma al di là del Ticino fatale\
la bandiera dei soviet resiste

A guidare la nera centuria\
era un Cesare: Forni l'agrario\
ma sul fascio la vindice furia\
calerà del ploton proletario

È 21 l'età degli eroi\
era giovane e cadde in agguato\
ma sarà sempiterna tra noi\
la dottrina ch'ei ci ha ammaestrato

Era giovane e cadde in battaglia\
tra le braccia del popolo amico\
lo studente [Ferruccio Ghinaglia](https://it.wikipedia.org/wiki/Ferruccio_Ghinaglia)\
trucidato perché bolscevico

Ma chi al bujo orchestrò quest'oltraggio\
il 21 d'aprile di sera\
sa che all'alba del Primo di Maggio\
sarà giorno e sarà primavera

Sarà alfine giustizia e armonia,\
regneremo noi, santa canaglia,\
e sul ponte coperto a Pavia\
ergeremo una statua a [Ghinaglia](https://it.wikipedia.org/wiki/Ferruccio_Ghinaglia)