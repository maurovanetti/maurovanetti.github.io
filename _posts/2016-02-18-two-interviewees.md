---
layout: post
title: Two Interviewees (Due Colloqui di Lavoro)
slug: two-interviewees
tags: games pol geek
---

Nel gennaio 2016 ho fatto un giochino narrativo durante il corso di Narrative Game Design tenuto dai [We Are Müesli](http://wearemuesli.it/) a Bologna. All'interno di quel corso infatti, si è tenuta una piccola game jam dove sono stati prodotti nel giro di un solo giorno ben quattro giochi. Il tema della mini jam era *Simultaneous*, simultaneo. L'idea su cui ho lavorato è quella di due colloqui simultanei e identici nelle domande e nelle risposte, ma svolti da due personaggi che hanno una importante differenza: uno è un uomo e l'altra è una donna.

{% include itch.html widget="https://itch.io/embed/54279?linkback=true&amp;border_width=4&amp;bg_color=0c16a6&amp;fg_color=ffffff&amp;link_color=e08f00&amp;border_color=c17000" url="https://maurovanetti.itch.io/2i" %}

Il gioco ci è sembrato interessante e così mi sono messo al lavoro nelle settimane successive per farlo uscire in una forma migliore. Ho ricevuto degli aiuti preziosissimi dall'illustratore Emanuele Klemp (la prima versione era disegnata da me con GIMP, vi lascio immaginare i risultati), da Tania Ziegler e Phoebe Revolta che mi hanno corretto la traduzione in inglese, da @figuredisfondo che mi ha dato idee eccellenti e ha fatto un test approfondito.

Il 14 febbraio l'ho fatto uscire [su Itch.io](https://maurovanetti.itch.io/2i) e [sul Play Store](https://play.google.com/store/apps/details?id=com.rossonerd.twointerviewees) per Android. Con mia sorpresa, sta andando benissimo, a un certo punto è stato anche nella Top Ten dei giochi più popolari di Itch.io; alcuni generosi mi hanno anche fatto delle donazioni che sto usando per promuovere ulteriormente il gioco. Ho ricevuto alcune recensioni davvero lusinghiere e francamente un po' eccessive per un giochetto così breve e semplice.

Si tratta naturalmente di un gioco contro il sessismo, penso che sia proprio toccato delle corde importanti in un modo originale ad aver determinato un po' di interesse verso Two Interviewees. Se vi va, dateci un'occhiata e fatemi sapere cosa ve ne pare!