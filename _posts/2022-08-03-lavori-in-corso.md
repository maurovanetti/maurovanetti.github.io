---
layout: post
title: Sito in manutenzione
tags: info geek
---
Questo sito-sgabuzzino è in manutenzione.

Ho deciso che mi serve un sito statico, abbastanza duraturo, semplicissimo. Vorrei che il sito non rischiasse continuamente di rompersi e non richiedesse aggiornamenti per continuare a funzionare anche in mancanza di nuovi contenuti. Sarebbe poi molto meglio evitare ogni pericolo di hacking.

Non è possibile avere un sito veramente eterno (sulle illusioni di eternità dei formati digitali suggerisco [questo stranissimo saggio seminarrativo](https://www.wumingfoundation.com/giap/2012/09/futuro-anteriore/) che ho contribuito a scrivere parecchi anni fa), ma mi ci vorrei avvicinare un filo di più. Sarebbe già molto avere tutto il materiale in un formato abbastanza comodo, fuori da uno specifico data base, e ben replicato e versionato.

Sto quindi rifacendomelo tutto usando [Jekyll](https://jekyllrb.com/), un generatore di siti statici. Ha anche il vantaggio di permettermi di fare un sito un po' più "con le mie forze" senza essere inchiodati sempre alle convenzioni e alle idiosincrasie dei vari WordPress, Joomla, Drupal ecc. Quando avrò finito, farò un post sulle soluzioni tecniche che ho adottato perché mi sembrano interessanti per gli smanettoni.

Datemi un po' di tempo.
