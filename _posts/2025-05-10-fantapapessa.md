---
layout: post
title: "Bollettino finale del Fantapapa"
tags: games
---

In occasione del conclave dei cardinali cattolici del 2025, che ha eletto papa Prevost, ho lanciato il Fantapapa, un gioco online di massa in cui si cercava di prevedere l'esito dell'elezione del nuovo papa. Per questa impresa ho avuto al mio fianco Pietro Pace, un amico e compagno di lotte e pazzie.

Riporto anche qui il comunicato di chiusura del Fantapapa, così come è apparso nel gioco il 10 maggio 2025. Tornerò a scrivere di questo gioco, che è stata per me un'esperienza incredibile di game design, di sviluppo software, di comunicazione ampia e di costruzione di una comunità giocante. OK, si capisce che sono commosso?

{% include figure.html file="fantapapa/my-fantapapa.png" 
   alt="I miei pronostici al Fantapapa, piuttosto sbagliati" %}

***

### Gloria eterna alla papessa Giovanna

Il Fantapapa ha una vincitrice: è **papessa Giovanna** con 3600 punti.

Abbiamo parlato con Giovanna, che ci ha rivelato di essere una donna di oltre 60 anni,
ha ringraziato e benedetto ogni persona che ha giocato al Fantapapa e ha chiesto di mantenere l'anonimato.
Un grande mistero avvolgerà per sempre l'identità della Fantapapessa.

I nomi dei 13 Gloriosi, la papessa e i suoi apostoli, sono iscritti in eterno nell'app, 
li trovate cliccando sul nuovo pulsante che ha fatto la sua apparizione miracolosa in home page.
Merita tra loro una menzione speciale il Bomber, **facciamo papa Totti** con 3500 punti, 
terzo classificato pari merito con un altro Glorioso,
che è però il primo tra i fantavaticanisti ad aver predetto che Bob Prevost si sarebbe chiamato Leone XIV.

E ora i ringraziamenti, con una lacrima di malinconia e una di giubilo:
- Grazie a chi ci sta sostenendo con <a href="https://www.paypal.com/donate?campaign_id=JTKDNGV4QPNYS" target="_blank">oboli</a> 
e <a href="https://worthwearing.org/store/fantapapa" target="_blank">magliette</a>.
- Grazie ai cronisti e ai cantastorie <a href="https://duckduckgo.com/?q=fantapapa" target="_blank">che hanno raccontato del Fantapapa</a> in Italia e ai quattro angoli dell'orbe.
- Grazie all'<a href="https://www.instagram.com/fantapapa_org" target="_blank">Eminenza Grigia</a>, per le sue enigmatiche premonizioni e le sue eclatanti propalazioni.
- Grazie ad amici e viandanti che sui social come offline hanno costruito un'effimera, mistica comunità di centomila fantapapisti.

Il Fantapapa è finito. Lottate per la pace.

Firmato _il Comitato del Fantapapa_ ovvero
- <a href="https://pietropace.com" target="_blank">Petrus Pace</a> da Lacus Pensilis
- <a href="https://maurovanetti.info" target="_blank">Maurus Vanetti</a> da Papia

{% include figure.html file="fantapapa/her-fantapapa.png" 
   alt="I pronostici della Fantapapessa, miglior punteggio in assoluto" %}