---
layout: post
title: Da Twitter a Mastodon (e ritorno)
tags: geek
---
L'acquisizione di Twitter da parte del capitalista considerato l'uomo più ricco del mondo, il capriccioso megalomane Elon Musk, ha dato nuovo impulso alla principale alternativa open-source e decentralizzata per il microblogging: Mastodon. (Microblogging = condividere brevi testi, quelli che su Twitter si chiamano «tweet» e su Mastodon «toot».)

Da parte mia, che su Twitter sono [@maurovanetti](https://twitter.com/maurovanetti) con novemila follower al momento in cui scrivo questo post, la preoccupazione principale non riguarda tanto l'orientamento politico del nuovo padrone. Twitter è sempre stata una grande azienda americana che agisce per il profitto, allineata da un lato agli interessi privati dei suoi azionisti e dall'altro agli interessi imperialisti degli Stati Uniti. C'è una grande quantità di esempi della manipolazione esercitata in tal senso dai padroni di Twitter anche prima dell'arrivo di Musk; per esempio, da parecchi mesi chiunque ritwittasse contenuti considerati "cinesi" o "russi" o di qualche altro "Stato canaglia" veniva scoraggiato e i suoi contenuti erano in qualche misura oscurati, segnalati da avvertimenti squalificanti ecc. Anche la rimozione di Trump più che indice di un'egemonia di sinistra in Twitter era solo indicativa dell'interesse di proteggere la stabilità del sistema americano, messa a rischio dalle tentazioni golpiste dell'ex presidente repubblicano. Sicuramente non creerà un ambiente gradevole il semaforo verde dato da Musk, nel nome della "libertà di parola", all'afflusso in massa non solo dei trumpiani ma più in generale di tutta la feccia fascista, razzista, maschilista, omofoba e in vario modo reazionaria su Twitter; ma sono abituato a trovarmi politicamente controcorrente e non credo che sia una buona idea abbandonare uno spazio, neppure virtuale, solo perché una piccola rumorosa minoranza di destra prova a conquistarlo.

La mia preoccupazione principale riguarda un cambiamento significativo nel modello di business di Twitter.

Twitter, come molta economia delle interazioni online, si basa sulla pubblicità mescolata a contenuti gratuiti. [La pubblicità ha prodotto l'89% degli introiti di Twitter nel 2021](https://www.investopedia.com/ask/answers/120114/how-does-twitter-twtr-make-money.asp), mentre l'11% restante viene dalla vendita diretta a terzi dei dati aggregati degli utenti. Quindi, la merce siamo noi e la nostra attenzione mirata. Questo modello fa abbastanza schifo, ma l'esperienza insegna che può sostenere social network relativamente funzionali nella società capitalista. Anche il mercato editoriale nel capitalismo è pieno di dinamiche orrende, ma non è un buon motivo per non scrivere o leggere più libri.

l'idea balorda di "verifica a pagamento" per gli utenti (il bollino blu) o altre pensate strampalate

Musk, com'è noto, è seguace delle idee perniciose del cosiddetto Web3 ed è un fervente sostenitore delle criptovalute. Non credo che questo significhi necessariamente che vorrà utilizzare il suo nuovo giocattolo per sperimentare le sue teorie provando a introdurre sistemi di monetizzazione sulla blockchain, anche se proprio in questi giorni un'altra piattaforma di comunicazione di massa, Telegram, ha annunciato l'introduzione della compravendita dei nomi utenti sulla blockchain. Più probabilmente si tratta solo di applicare la stessa filosofia a un caso diverso; questa è [l'interpretazione comparsa su un importante sito pro-criptovalute](https://cointelegraph.com/news/crypto-fans-should-get-behind-elon-musk-s-subscription-model-for-twitter) che invita la cosiddetta comunità dei criptoentusiasti a sostenere la rivoluzione commerciale di Elon Musk su Twitter: «I fan delle criptovalute dovrebbero spalleggiare il modello ad abbonamento proposto da Elon Musk per Twitter» dice il titolo.

 [Un suo tweet che ho trovato alquanto minaccioso](https://twitter.com/elonmusk/status/1589010272341340160) a questo proposito è stato scritto poco dopo l'avvenuto acquisto di Twitter (nelle stesse ore in cui centinaia di lavoratori dell'azienda venivano licenziati improvvisamente) e contiene l'annuncio che verrà introdotta presto una novità:

>creator monetization for all forms of content

Il modello di riferimento è YouTube, dove gli introiti pubblicitari sono spartiti tra Google e i "creatori di contenuti", cioè quelli che pubblicano i video. Anche se esistono moltissimi video pubblicati da individui o gruppi che non guadagnano niente dalle pubblicità visualizzate, la spina dorsale del sito è composta da canali che monetizzano. Ciò ovviamente lo rende simile alla TV commerciale. Un modello simile è giustificato anche dalla complessità di creare video di qualità, mentre Twitter si basa su dei brevi frammenti di testo, che tra l'altro possono essere copiati con estrema facilità. Quello che temo di più per il futuro della rete di rapporti che si è creata negli anni su Twitter (che poi è una componente essenziale del valore di Twitter al di là della sua infrastruttura e del suo software) è quindi che venga sgretolata dalla
